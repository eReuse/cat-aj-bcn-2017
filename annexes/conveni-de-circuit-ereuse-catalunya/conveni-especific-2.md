---
description: Conveni de col·laboració entre Pangea i Restauradora / Distribuidora
---

# Conveni específic \(Pangea-restauradora o distribuidora\)

Conveni de col·laboració entre Pangea i @entitat-nom per la cessió de material informàtic

Versió 0 Revisió 5, 30 d'Octubre del 2017

@ciutat, @dia de @mes de @any

#### INTERVENEN:

D’una part, Francisco Cascón Soriano, President de l'Associació Pangea Coordinadora Comunicació per a la Cooperació, amb domicili social a Pl. Eusebi Güell, 6-7 de Barcelona i CIF G60437761, en endavant la part cedent, 

i d'una altre @entitat-persona-nom, major d'edat, amb DNI número @entitat-persona-dni i en representació de @entitat-nom, amb domicili al @entitat-adreça-carrer, @entitat-adreça-numero, @entitat-adreça-codiposal @entitat-adreça-ciutat i CIF @entitat-CIF, en endavant la cessionària,

#### MANIFESTEN:

Que la cedent és una organització independent i sense ànim de lucre que promou l’ús estratègic de les xarxes de comunicació i les tecnologies de la informació i comunicació \(TIC\) per al desenvolupament i la justícia social i vol facilitar el reaprofitament de maquinari per part d’entitats sense ànim de lucre i amb un fi social.

Que la cessionària és una organització de l’economia social que actua com a organització col·laboradora en rol de restauradora i/o distribuïdora del material de la cedent, i que forma part del Circuit Pangea durant la vigència del present conveni. Els termes i condicions en la selecció de les organitzacions restauradora i/o distribuïdora es defineixen en un document específic, que es pot consultar en el següent enllaç http://wiki.ereuse.org/circuit-pangea. 

En virtut del què s’ha exposat, ambdues parts, reconeixent-se recíprocament capacitat legal necessària per a obligar-se en representació de les respectives entitats, les dues parts acorden subscriure el present conveni de col·laboració, en subjecció a les clàusules. 

#### CLÀUSULES:

#### 1. OBJECTE DEL CONVENI

1.1. Que la cedent és propietària d’un maquinari i està interessada en la seva cessió a la cessionària, sempre i quan, aquesta cessió sigui de caràcter temporal i es destini de forma indefinida a tercers, en endavant receptores finals, i es respectin les clàusules a les que està subjecte el maquinari, fruït d’una cessió d’un anterior cedent, i que es subscriuen per a la cessionària en el present conveni i en forma d’annexos específics al conveni en el moment de la cessió del maquinari.

#### 2. CONDICIONS DE LA CESSIÓ

2.1. Que el maquinari de la cedent es cedeix en caràcter de cessió d'ús o arrendament a la cessionària, sempre i quan, aquesta cessió sigui de caràcter temporal i es destini de forma indefinida a les receptores finals o distribuïdores de la cedent, i que quan se’n vulguin desfer, les receptores finals el retornaran a la cedent, o si el cedent ho accepta el portaran a un punt autoritzat de reciclatge indicat per a la cedent. 

2.2. Que la cessionària no pot crear lucre amb el maquinari de la cedent, no obstant poden facturar a les receptores finals o a les distribuïdores pels serveis de valoració, restauració, distribució, traçabilitat, suport a incidències o altres que es considerin en el moment de la cessió del maquinari, fent-ho amb transparència per a la cedent i on el import total dels serveis queda delimitat en el annex específic en el moment de la cessió del maquinari.

2.3. Que la cedent lliura el maquinari prèvia eliminació de les dades en compliment de la Llei de Protecció de dades de caràcter personal i la normativa vigent en cada moment i eximeix a la cessionària d’aquesta responsabilitat.

2.4. Que la cessionària es compromet a fer arribar una memòria d’impacte social a la cedent com a màxim als sis mesos de la cessió dels dispositius, i les receptores finals han d'indicar de forma clara i visible els conjunt de cedents que han participat \(cedents anteriors, la cedent actual, la cessionària actual\).

#### 3. ORGANITZACIONS RECEPTORES DEL MAQUINARI

3.1 La cessionària es compromet a respectar la tipologia d'entitats receptores finals que queda inclòs en l'annex específics al conveni en el moment de la cessió del maquinari. 

3.2 Es crearà una comissió de seguiment dels acords, que podrà proposar canvis del present document per tal de facilitat l’operativitat del conveni. La comissió de seguiment es convocarà semestralment.

#### 4. CERTIFICATS

4.1. Certificat de lliurament: En el moment de la cessió del maquinari, directament o per via de les col·laboradores de la cedent, la cessionària ha de signar un albarà telemàticament amb el detall del maquinari rebut i els annexos específics al conveni. 

4.2. Certificat de restauració: Pel cas d'entitats restauradores, quan  la cessionària restaura el maquinari, ha d'indicar telemàticament a la cedent, el identificador del maquinari i el resultat de la restauració. 

4.3 Certificat de reutilització: Pel cas d'entitats distribuïdores, quan la cessionària distribueix el maquinari a les receptores finals, ha d'indicar telemàticament a la cedent, indicant el identificador del maquinari, el nom de l’organització receptora i la ubicació geogràfica de la receptora.

4.4 Certificat de retorn:  Quan la cessionària es vol despendre del maquinari aquesta ha de notificar a la cedent els identificadors i la ubicació geogràfica del maquinari. La cedent en comunicarà si n'està interessada i a quina entitat col·laboradora de la cedent s'ha de retornar, o en cas de no estar interessada, a quins punts autoritzats de recollida pel reciclatge es poden portar. En el moment del retorn la cessionària ha de generar un certificat de lliurament, indicant el identificador del maquinari, la data, el nom i la ubicació geogràfica de l’organització col·laboradora que el reb.

#### 5. RESPONSABILITATS

La cedent podrà repetir contra la cessionària tots els danys i perjudicis que derivin d’un incompliment per part d’aquesta en la seva gestió i obligacions contretes en el present acord en relació al maquinari.

#### 6. VIGÈNCIA

El present conveni té una vigència de 2 anys i es podrà prorrogar de forma tàcita anualment excepte decisió de qualsevol de les parts comunicada per escrit a l’altra amb una anticipació mínima d’1 mes. En tot cas, la vigència màxima de l’acord, incloent el termini inicial i les eventuals pròrrogues, serà de 4 anys.

#### 7. CONTRAPRESTACIONS ECONÒMIQUES

Aquest acord no implica obligacions de caràcter econòmic entre les parts.

#### 8. CONFIDENCIALITAT I TRACTAMENT DE LES DADES DE CARÀCTER PERSONAL

Les parts es comprometen a guardar la màxima reserva i secret sobre la informació classificada com a confidencial, que serà qualsevol dada que les parts puguin accedir en virtut del present acord. Les parts es comprometen a no divulgar aquesta Informació Confidencial així com a no publicar-la ni posar-la a disposició de tercers davant qualsevol modalitat jurídica o de fet.

Ambdues parts es comprometen al compliment de la Llei Orgànica 15/1999, de 13 de desembre, de Protecció de Dades de Caràcter Personal i a la normativa de desenvolupament vigent en cada moment.

#### 9. CAUSES D’EXTINCIÓ I EFECTES DE L’INCOMPLIMENT

El present acord s’extingirà per alguna de les causes següents, sens perjudici d’aquelles obligacions que hagin de romandre vigents amb posterioritat a l’extinció: 

a\) Per finalització del termini de vigència. 

b\) Per voluntat d’una de les parts manifestada per escrit abans d’una nova cessió. 

c\) Per l'extinció de la personalitat jurídica de qualsevol de les parts o la suspensió de pagaments, fallida, concurs o embargament de béns d'alguna d'elles a menys que es garanteixi de qualsevol forma deute.

d\) Per incompliment de la finalitat i el destí del maquinari donat. 

e\) Per incompliment dels acords que s’hi estableixen. 

f\) Per les causes generals establertes en la legislació vigent.

Qualsevol incompliment de les estipulacions d’aquest acord permetrà a la part perjudicada optar per exigir-ne el compliment o la resolució.

#### 10. VIGÈNCIA DEL CONTRACTE

Les obligacions de la cessionària romanen vigents mentre la cessionària o el receptor tingui alguna unitat de l’Equipament del cedent.

#### 11. INFORMACIÓ DE PUBLICACIÓ DEL CONVENI

La cedent informa a la cessionària que, en compliment d’allò establert a la Llei 19/2014, de 29 de desembre, de transparència, accés a la informació pública i bon govern, a la qual està subjecte la cedent, les dades relatives al present conveni \(data, parts, objecte, drets i obligacions principals i vigència\) seran publicades al web de la cedent per la qual cosa l’entitat es dóna per informada.

#### 12. LLEI APLICABLE I JURISDICCIÓ

A aquest acord li és d'aplicació la llei espanyola, i respecte les controvèrsies que es puguin plantejar en relació amb la interpretació, modificació, efectes o resolució del conveni s’intentaran resoldre per mutu acord de les parts. No obstant això, en cas de persistència del desacord correspondrà als Jutjats i Tribunals de la ciutat de Barcelona, amb renúncia expressa a qualsevol altre fur que pogués ser aplicable. 

I, perquè així consti i com a prova de conformitat, les dues parts signen aquest conveni, per duplicat i a un sol efecte, en la data i el lloc esmentats a l’encapçalament



Sr. Francisco Cascón Soriano, 

President de l'Associació Pangea Coordinadora Comunicació per a la Cooperació , 

la part CEDENT.



 

Sr/Sra. Nom Cognoms, 

director/a empresa, 

la part CESSIONÀRIA.



