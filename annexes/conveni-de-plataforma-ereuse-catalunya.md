# Conveni de Plataforma eReuse Catalunya

## 1. PRINCIPIS FONAMENTALS DE REUTILITZA.CAT

La plataforma segueix els Principis Fonamentals, que es faran servir d'inspiració en cas d'haver de resoldre qualsevol dubte sobre la seva interpretació.

1. Ets lliure d'utilitzar la plataforma per qualsevol propòsit en tant que no perjudiquis el seu funcionament, la llibertat dels altres usuaris, i respectis les condicions d'ús dels seus recursos.
2. Ets lliure de saber com funciona la plataforma, el seus recursos, replicar-la i difondre'n els seus principis i funcionament.
3. Ets lliure d'incorporar recursos al circuit en comú i crear nous circuits amb les condicions que vulguis.
4. Incorporant-te a la plataforma, ajudes a estendre aquestes llibertats en les mateixes condicions.
5. \(resum d'altres principis d'eco circular\)

## 3. CONDICIONS D'ÚS GENERAL DE REUTILITZA.CAT.

El SIGNATARI acorda el compliment dels principis i consideracions d'interès públic, social, comunitari i ambiental indicades en els punts anteriors i es reconeix amb capacitat legal necessària per a obligar-se en representació de les respectives entitats a les que pertanyen, la subscripció del present acord, que es regirà pels següents requeriments i condicions d'ús general.

El que s’ha de preservar, sostenir i millorar:

1. Les dades que fan referència a la circularitat dels dispositius han de ser fiables \(generar confiança\), fàcilment extretes de l'origen, han de compartir-se i preferiblement s'han d'oferir en un format obert i intercanviable cap a altres circuits comunitaris i cap al sistema de traçabilitat d'eReuse.org.
2. Les eines software usades per la plataforma han de ser en programari lliure, no crear dependències, tenir formats d'intercanvi en obert, i se'n ha de promoure la seva millora i aprenentatge.
3. Els procediments i certificats emprats han d'homogeneitzar-se, estandaritzar-se i han de generar dades i poder ser monitoritzats per permetre'n la seva millora continuada.
4. S'ha de respectar la privacitat de les persones participants.
5. Notificar a eReuse.org el circuit que es crea, els responsables, i vetllar per la transparència i qualitat de dades entre els participants del circuit i cap a eReuse.org; triar o definint la llicència de compartició de dades.

