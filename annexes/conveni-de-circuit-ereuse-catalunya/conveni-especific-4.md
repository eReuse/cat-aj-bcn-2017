---
description: Contracte de cessió d'us d'equips entre distribuidor i receptor
---

# Conveni específic 4 \(distribuidor-receptor\)

### Contracte de cessió d'ús d'equips informàtics entre @Distribuidor i @Receptor

Barcelona, @day de @month del @year

D'una part, @retailer-person-name, major d'edat, amb DNI número @retailer-person-vat i en representació de @retailer-company-name , en endavant també cedent, amb domicili al @retailer-company-address-street, @retailer-company-address-number, @retailer-company-address-postalcode @retailer-company-address-city i CIF @retailer-company-vat, 

De l’altra, @receiver-person-name en representació de @receiver-name, amb seu a @receiver-street, @receiver-number de @receiver-city i CIF @receiver-vat, d’ara endavant el cessionari.

El Cedent i el Cessionari reconeixent-se mútuament capacitat jurídica i d'obrar suficient per la celebració del present Contracte,

#### EXPOSEN

I.- Que el Cedent disposa dels Equipaments descrits a l'Annex 1 d'aquest Contracte.

II.- Que el Cessionari està interessat en l'ús dels Equipaments descrits al citat Annex 1 .

III.- Que el Cedent accepta cedir, a canvi de l'abonament d'una contraprestació econòmica, els esmentats Equipaments al Cessionari, per tal que s'utilitzin amb finalitats vinculades amb el desenvolupament de les activitats del Cessionari, qui accepta la cessió d'us dels Equipaments, sense disposar d'aquests per títol algun, motiu pel qual convenen subscriure el present Contracte de Cessió d'ús, que es regirà conforme a les següents,

#### ESTIPULACIONS

#### 1. ANTECEDENTS

El cedent és una organització independent i sense ànim de lucre que vol facilitar el reaprofitament de maquinari en bon estat de funcionament per part d’escoles i/o d’entitats sense ànim de lucre i amb un fi social.

#### 2. DEFINICIONS

Per als efectes d’aquest contracte, els termes indicats en majúscula, en singular o plural, i que a continuació es defineixen tindran respecte d’aquest Contracte el significat que a continuació s’expressa:

2.1. Equipament: Es un conjunt d’equips informàtics en bon estat de funcionament. La descripció, la quantitat i el preu de l’equipament es detallen en l’Annex 1 o els successius en cas d’ampliació del contracte.

2.2. Serveis de circularitat: el conjunt de serveis realitzats per posar a punt l’equipament procedent de l’anterior posseïdor fins a la cessió actual, i assegurar-ne el retorn o reciclatge autoritzat un cop el cessionari se’n vulgui desprendre. Els principals serveis serien: la transferència de béns, transports, magatzems, restauracions, gestió, traçabilitat, garantia de compensació, desenvolupament de programari lliure, distribució fins al cessionari i seguiment impacte social i ambiental.

2.3. Servei d’atenció a la garantia. El cedent posa a disposició del cessionari un servei online i telefònic d’atenció a les incidències amb l’objectiu de validar i atendre les falles en l’Equipament. Veure apartat 4 de Garantia de compensació.

#### 3. CESSIÓ I RESPONSABILITATS PELS EQUIPS.

3.1. La cessió objecte es formalitza en el present document a la fi de cedir l’Equipament al cessionari durant un període de temps indefinit mentre en faci un ús del mateix a canvi de l'abonament d'una contraprestació econòmica. L'import  d'aquesta contraprestació correspon a les millores efectuades sobre els equips i a la seva gestió: serveis de circularitat i d’atenció a la garantia.

3.2. A la signatura del document Annex 1 \(o successius en cas d'ampliació\), el cedent lliura el bé al cessionari, que rep l’ús del mateix. Aquest annex també recull qui és el cedent original de cada equip objecte de cessió a efectes informatius quan calgui.

3.3. Seran a compte del cessionari les despeses que siguin necessàries i precises per conservar el bé i s’obliga a mantenir, conservar i cuidar adequadament el bé cedit, i en el cas de que extregui algun dels seus components \(memòria, disc, …\) els haurà de substituir per un de característiques iguals o superiors. En cas de que el bé o un dels components s’espatlli durant el període de garantia de compensació el cedent ha de compensar al cessionari d'acord amb el descrit en el punt 4.2 d'aquest contracte. En cas que el bé o un dels components s’espatlli al finalitzar el període de garantia cap de les parts ha de compensar a l’altra.

3.4. El cessionari podrà efectuar reparacions i/o millores sense exprés consentiment del cedent, quedant en tot cas les expenses invertides en benefici del bé, sense que procedeixi reemborsament de cap espècie a favor del cessionari, en cap cas.

3.5. Quan el cessionari es vulgui desfer del bé cedit haurà d’avisar al cedent i facilitar que en faci la recollida per canalitzar-lo a un altre interessat. En cas que el cedent no trobi cap interessat que el vulgui tornar a reutilitzar, el cessionari se’n haurà de desfer en un punt verd autoritzat i indicar-ne quin ha estat. S’estableix com a garantia un dipòsit per equip informàtic en els termes indicats al punt 7 d'aquest contracte.

3.6. L’incompliment de qualsevol de les clàusules anteriors, serà causa d’extinció del present contracte sens perjudici d’aquelles obligacions que hagin de romandre vigents amb posterioritat a l’extinció.

#### 4. DEVOLUCIÓ I GARANTIA.

4.1. Devolució. El cessionari pot realitzar la devolució de l’Equipament en els primers QUINZE dies hàbils desde la recepció posant-se en contacte amb el cedent per via del seu agent comercial. Poden donar-se diferents circumstàncies per a procedir a la devolució: 

\(1\) Incidència en transport. El cessionari pot reclamar quan l’Equipament adquirit ha sofert danys durant el transport. Al recepcionar l’Equipament cal assegurar-se que el paquet extern està en bon estat i no presenta símptomes d’haver rebut cap cop, de ser així, haurà de rebutjar l’enviament i realitzar la reclamació a la nota de lliurament del transportista. Un cop recepcionat haurà de comprovar que l’Equipament aparentment no presenta cap anomalia. 

\(2\) Equipament defectuós o incorrecte. El cessionari si detecta algun defecte en l’Equipament disposa de QUINZE \(15\) DIES hàbils des de la recepció per a procedir a la devolució. Els aspectes a tenir en compte són \(i\) un mal funcionament, \(ii\) que no s’ajusti a la descripció realitzada pel cedent o \(iii\) no presenti la qualitat i el comportament esperats, especialment tenint en compte les declaracions públiques \(publicitat, fulletons, etiquetat…\) sobre les característiques concretes realitzades pel comodant. 

4.2. Període de garantia. Finalitzat el termini de devolució descrit en el punt 4.1.2 d'aquest contracte, l'Equipament disposa d'una garantia establerta en la factura de serveis i s'inicia a partir del dia de recepció pel cessionari. En cas de falla es compensa al cessionari de manera proporcional als dies que resten fins  la finalització del període de garantia. Suposem pel cas que la garantia és d'UN\(1\) ANY, llavors per cada dia que restés fins arribar a l'ANY \(equivalent a 365 dies\), es compensaria amb un valor diari equivalent a la fórmula següent \(import Equipament x dies que resten dels 365 / 365 dies\). Per exemple, si la disconformitat per una falla es notifica als 150 dies d’entrada en funcionament, es compensa al cessionari amb 215 dies \(365-150\), si l’import de l’Equipament ha estat de 50€, es retorna 50 x 215 /365 = 30€.La compensació es realitzaria el darrer dia de la garantia \(el dia 365\) i es tindria en compte l'aportació positiva de l'equipament en reserva segons el punt 4.3.

4.3. Equipament en reserva - servei addicional: El cedent facilitarà al cessionari un equip de reserva per cada deu equips adquirits, sense cost però amb dipòsit de garantia de reciclatge o retorn. Aquest equip servirà de substitució en cas de possible manca de servei dels altres equips facilitats, i restarà a disposició del cessionari fins la finalització del període de garantia. 

4.4. Validació d’una falla. El cedent ofereix al cessionari un servei de diagnòstic en remot o online per evitar costos d’enviament de l’Equipament. Aquest servei només podrà emplear-se en cas que l’Equipament funcioni \(arrenqui\) i mantingui instal·lada l’aplicació de diagnòstic en remot que l’equip porta a la seva entrega. El tràmit ha de gestionar-se mitjançant el departament de d'atenció a la garantia  al correu electrònic circuit@pangea.org i a la web http://www.pangea.org/circuitpangea/ . En el cas que l’Equipament no funcioni, el cedent oferirà un procés de recollida o li permetrà enviar-lo per correu al cedent sense cap cost per part del cessionari. Un cop recepcionat l’Equipament, si per algun motiu no compleix la política de garantia \(punt 4.5\), es notificaria al cessionari i s’enviaria a ports a pagar al cessionari. Si l’Equipament compleix amb la política de garantia, el cessionari pot: 

a\) fer la devolució  \(si està entre els dies de devolució, punt 4.1\), o 

b\) obtenir la compensació econòmica per garantia \(punt 4.2, si està entre els dies 1 i 365\). 

En cas que el cessionari instal·li un nou sistema operatiu o desinstal·li l’aplicació de diagnòstic en remot, la podrà descarregar de nou al lloc web http://www.pangea.org/circuitpangea/

4.5 Política de garantia. La garantia pot quedar anul·lada per una incorrecta utilització, manipulació o manteniment per part del cessionari. Defectes o deterioraments produïts per fets externs, accidents, principalment accidents elèctrics, per desgast y per utilització incorrecta segons recomanació del fabricant, falles en components que no anaven de sèrie o per virus o problemes del programari en cas que es demostri que el maquinari funciona amb la versió del sistema operatiu que l’equip portava de sèrie.

4.6. Política de dades. El cedent no es responsabilitza de la informació personal que contingui l’Equipament. El cessionari es responsabilitza de les dades o informació en l’Equipament a retornar per la seva substitució o abonament i de realitzar les corresponents copies de seguretat. Tanmateix, la garantia actuarà respecte als vicis ocults i defectes de fabricació del producte conforme a l’article 1484 i següents del Codi Civil.

#### 5.PREU

5.1. Les tarifes per la cessió d'ús dels Equipaments que cobrarà el cedent s’estableixen en el document annex al contracte \(Annex 1\) i consultables en tot moment a la pàgina web \*\*\* \(ex: gama alta, gama mitja, gama baixa\)

5.2. Les citades tarifes sempre seran inferiors al preu de mercat de segona mà dels Equipaments cedits.

#### 6. DIPÒSIT DE GARANTIA DE RECICLATGE O RETORN.

6.1 El cessionari farà entrega d’un dipòsit de 30€ per unitat de tipus equip de sobretaula o portàtil que es retornarà en quant retorni l'Equipament al cedent o bé el recicli. El procés que s'haurà de seguir per retornar-lo és el que consta en el punt 3.5 i només es podrà portar a reciclar si el cedent en dóna l'aprovació, i en aquest cas cal seguir el procediment establert en la pàgina web http://www.pangea.org/circuitpangea/ . En cas que el cessionari no retorni o bé no recicli l’Equipament d'acord amb els procediments esmentats no se li retornaria el dipòsit. Això aplica també als equips de reserva esmentats al punt 4.3.

6.2. El procediment pel reciclatge serà amb els mitjans tècnics facilitats amb cada equip entregat, consistents en una etiqueta identificativa i llegible per mitjans telemàtics en el punt de reciclatge on es porti l’equip.

#### 7. RESOLUCIÓ DEL CONTRACTE

El present contracte es podrà resoldre:

a\) per les partes de mutu acord. 

b\) per part del cedent en cas d'incompliment d'alguna de les obligacions nascudes d'aquest contracte per part del cessionari. En tal cas, el cessionari haurà de retornar els Equipaments en el termini improrrogable de 24 hores a partir de la recepció de la notificació de la resolució, la qual s'haurà de realitzar a través d'un mitjà que permeti tenir constància de la seva emissió i recepció. Si el cessionari incompleix injustificadament aquesta obligació, s'estableix una penalització consistent en el preu de cessió dels equipaments.

#### 8. VIGÈNCIA DEL CONTRACTE

8.1 El present Contracte està en vigència mentre el cessionari tingui alguna unitat de l’Equipament del cedent. Ambdues parts podran finalitzar el conveni en qualsevol moment a partir del primer \(1\) any de contracte. En aquest cas es retornarà el dipòsit sempre que el cessionari acrediti el seu retorn o reciclatge.

Les parts, per a la resolució de qualsevol qüestió o controvèrsia que pugui sorgir en relació a la interpretació o compliment del present acord, se sotmeten als Jutjats i Tribunals de la ciutat de Barcelona, amb renúncia expressa a qualsevol altre fur que pogués ser aplicable. I en prova de conformitat ambdues parts signen aquest acord, per duplicat ja un sol efecte, en la data i lloc esmentats en l’encapçalament.





Pel Cedent				Pel Cessionari





